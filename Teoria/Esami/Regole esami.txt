
Gentili studenti, 

di seguito alcune informazioni su modalita' e regole 
per le prove scritte telematiche di teoria: 

- la prova scritta consistera' in due domande di teoria a risposta 
aperta sintetica (mezza pagina di foglio A4 per domanda, non ci saranno 
esercizi) e un breve quiz con 3 domande a risposta multipla 
(il quiz vale max 3 trentesimi, 1 punto per domanda)

IMPORTANTE: all'inizio del foglio DEVONO comparire Nome Cognome Matricola 

- le domande a risposta aperta saranno su aspetti SPECIFICI di TUTTO 
il programma (ma NON interi argomenti come: "metodo di Newton" 
o "interpolazione polinomiale")
 
per avere un'idea domande specifiche del tipo:
 
"cos'e' la precisione di macchina e come si calcola?" / "convergenza del 
metodo di bisezione" / "perche' il metodo di Newton per zeri semplici 
e' piu' veloce del metodo di bisezione?" / "giustificare il fatto che 
se f e' C^2 l'errore dell'interpolazione lineare a tratti e' di 
ordine h^2" / "perche' il polinomio interpolatore di grado <=n su n+1 
nodi distinti e' unico?"/ e simili 

a cui rispondere in modo sintetico ma non solo discorsivo (ci DEVONO  
essere formule, tracce dei conti coi passaggi e tracce di dimostrazione 
quando necessario), facendo anche (non solo) se utili un disegno e/o 
un esempio sintetico   

- esempio di domanda a risposta multipla nel quiz: 

il piu' piccolo numero positivo in F(b,t,L,U) e': 

A) la precisione di macchina 

B) b^(U-1)

C) b^(L-1) 

D) 1-b^(-t)


- la prova si svolgera' a gruppi via zoom in 35 minuti circa nell'arco 
della giornata (la suddivisione in gruppi e l'orario di convocazione saranno 
comunicati via mail nei giorni precedenti la data della prova agli iscritti 
alla prova su uniweb; in caso di grandi numeri alcuni gruppi potrebbero 
essere spostati ai giorni successivi) 

- il quiz verra' comunicato e andra' fatto per primo, mostrando 
a video le risposte nella prima riga del foglio dopo 5 minuti 
per consentirci di fare uno screenshot (risposte tipo A,B,C,D, esempio:
domanda 1 D, domanda 2 A, domanda 3 C); poi verra' comunicata la prima 
domanda a risposta aperta, la seconda domanda dopo circa 15 minuti; 
la risposta alla prima domanda DEVE essere nella meta' superiore del foglio, 
la risposta alla seconda nella meta' inferiore (non saranno ammesse deroghe, 
e' necessario non superare lo spazio consentito)

- le iscrizioni su uniweb si chiuderanno 5 giorni prima della data della 
prova per questioni organizzative: ATTENZIONE, chi non e' iscritto NON  
potra' partecipare alla prova, controllate le date su uniweb  

- RACCOMANDIAMO di iscriversi solo se preparati e intenzionati a svolgere 
e consegnare la prova (non presentarsi per "tentare l'esame": chi si iscrive 
e non si presenta o non consegna crea problemi a noi per l'organizzazione 
e agli altri studenti perche' in presenza di grandi numeri potremmo essere 
costretti a spostare alcuni gruppi ai giorni successivi); attenzione: 
non stiamo dicendo che e' vietato ritirarsi, ma che vi chiediamo di 
presentarvi solo se preparati ragionevolmente, vista la numerosita' 
del corso e i notevoli problemi organizzativi  

- la prova sara' superabile senza problemi da chi ha studiato; 
IMPORTANTE: per superare la prova bisognera' pero' aver risposto 
con esito almeno sufficiente a ENTRAMBE le domande aperte (voto 
almeno 8 su 13.5 in ciascuna domanda, chi risponde ad una sola domanda 
(che in questo caso non verra' corretta, il voto sara' direttamente 
"insufficiente") o ha una votazione < 8 in una domanda non supera 
la prova, e in piu' bisognera' avere risposto correttamente ad 
ALMENO 2 domande su 3 del quiz (altrimenti la prova non e' superata)   

il voto finale sara' la somma dei punteggi delle due domande 
e del quiz, la prova e' superata con almeno 18/30   

- all'inizio della prova si verra' identificati tramite documento 
di identita' o con altra procedura indicata dall'ateneo 

- durante la prova la telecamera e il microfono di zoom dovranno
essere sempre accesi: nel caso in cui ci sia un'involontaria interruzione
momentanea, lo studente deve rimanere seduto di fronte al monitor:
se il sistema da solo si riconnette in tempi molto brevi la prova puo'
continuare, altrimenti viene interrotta

se alla riconnessione lo studente non e' nella posizione precedente alla
disconnessione la prova viene comunque annullata

in caso di interruzione della prova verra' deciso come procedere alla 
ripetizione in base alla situazione organizzativa (ad esempio possibile 
orale su tutto il programma nei giorni successivi)

- durante la prova il foglio su cui si scrive dovra' essere sempre visibile 
(un unico foglio con entrambe le facciate completamente bianche all'inizio, 
nessun altro foglio dovra' essere presente sul tavolo/superficie di lavoro), 
non si potra' guardare in giro o alzarsi (bisognera' limitarsi a guardare 
il foglio del compito e scriverci), non si potra' parlare con nessuno ne' 
fare domande (neanche ai docenti), non si potranno usare cuffie, 
non si potra' guardare lo schermo del computer ne' toccare tastiera, mouse 
o schermo se non quando interagite con noi all'inizio, a meta' e alla fine, 
anche lo smartphone dovra' essere sempre visibile (appoggiato con lo schermo 
girato verso il basso) e usato solo alla fine per la trasmissione 
dell'elaborato 

- NON si potranno avere altri fogli oltre a quello del compito, NON si 
potra' scrivere sul retro  

- NON si potranno consultare libri, dispense e appunti ne' cartacei 
ne' digitali, NON si potranno avere a portata di mano dispositivi digitali 
di alcun tipo (se non computer e smartphone con le regole dette)  

- a fine prova verra' chiesto di mostrare a schermo il foglio del compito 
(tutti gli studenti, contemporaneamente) per consentirci di fare uno 
screenshot, solo gli elaborati presenti nel momento dello screenshot 
verranno corretti (non saranno ammesse deroghe)

subito dopo il foglio andra' fotografato/scansionato dal candidato 
con lo smartphone (devono risultare data e ora della foto/scansione) 
e il file mandato immediatamente nel modo che verra' comunicato 
(probabilmente via mail, ma questo verra' specificato; ci sara' un 
intervallo, breve - qualche minuto, stabilito per la trasmissione, 
non saranno ammesse in nessun caso deroghe o invii successivi); 
il compito che verra' corretto sara' quello inviato dal candidato 
(dopo averlo confrontato con quello visibile nello screenshot) 

- la prova di ogni gruppo sara' costantemente sorvegliata da 2-3 
docenti collegati su zoom 

- in qualsiasi momento potremo chiedere a un candidato di far vedere 
il foglio del compito (in verticale, comunque il foglio deve 
essere sempre visibile durante la scrittura) e/o il tavolo/superficie 
di lavoro e/o lo schermo dello smartphone 

- a chi in qualsiasi modo non rispetta le regole verra' annullata la 
prova e dovra' ripeterla in un appello successivo (ci riserviamo pero' 
la possibilita' di farla svolgere come orale esteso con varie domande 
su tutto il programma a chi avesse il compito annullato per mancato 
rispetto delle regole e comunque in un appello successivo) 

- per chi venisse sorpreso a copiare o a farsi aiutare dall'esterno in 
qualsiasi modo scatteranno anche le sanzioni previste in questi casi 
dall'ateneo e dalla legge  

in particolare l'Ateneo raccomanda: 

"In un momento di grande difficolta' come quello attuale 
e' grave approfittarsene. 
Partecipando a questa prova d'esame la/lo studentessa/studente si 
impegna a svolgere la prova da sola/solo, senza aiuti esterni ne' 
utilizzare documentazioni cartacee o telematiche non autorizzate.
In ogni caso comportamenti non corretti possono essere soggetti 
a provvedimenti disciplinari come dall'Art.29 del Regolamento 
carriere studenti."

"Si segnala che la prova verra' videoregistrata. Questa sara' disponibile 
esclusivamente alla Commissione d'esame e verra' eliminata entro 
14 giorni dalla verbalizzazione dello stesso. Ulteriori informazioni, 
anche in relazione ai dirittiri conosciuti dalla normativa privacy, 
sono disponibili alla pagina: https://www.unipd.it/privacy.

La/il candidata/candidato non e' autorizzato a registrare la prova 
in nessuna forma."

